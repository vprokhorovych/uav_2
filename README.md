*Код знаходиться в main.py, відео в 'Prokhorovych task v2.mkv'* (відео v1 є відповідає старішому коду, у v2 політ значно гладший)

На жаль, мені так і не вдалося керувати високорівневими командами коптером, що в перебуває в режимі AltHold (ні simple_goto, ні *_encode команди не працювали). Тому довелося напряму динамічно змінювати значення rc-каналів. Але оскільки швидкість встановлюється не миттєво, і є інерція, переміщення дрона в потрібне положення стає не зовсім тривіальною задачею. Точніше так - її можна розв'язати відносно простими алгоритмами. Що я і зробив - погравшись із параметрами, я зміг написати функції повороту на потрібний кут та руху вперед на визначену відстань (рішення про зміну "швидкості" приймається примітивно - наприклад, чим далі до точки призначення, тим менше (бо зменшення відповідає руху вперед) значення pitch-rc-каналу, причому можна обмежитися лише кількома проміжками відстаней, де це значення є сталим). Недолік такого розв'язку - коптер повільніше розвертається і прилітає до потрібної точки. І щоб ці недоліки усунути, можна спробувати використати теорію керування, навчання з підкріпленням, нечітку логіку тощо. Цим я і спробую зайнятися (якщо хоч один метод спрацює, то буде добре, бо я незнайомий із жодною згаданою дисципліною).


**V2 update**
Тут я покращив "наївний" підхід керування дроном - зараз його під час польоту не трясе з боку в бік (великі збурення >5 градусів можуть бути, коли ми вже майже прилетіли). Також біля фінішу дрон зберігає лінійну швидкість - більше він не зупиняється, аби виставитися на кінцву точку. Із неприємного - за допомогою rc-каналів швидкості коптера міняються лише дискретно, і зчитувати "стан" дрона не виходить часто (треба це робити раз на півсекунди або рідше, інакше буде купа дубльованих значень). Тому більш-менш "неперервно" керувати дроном можна змінюючи значення rc-каналів на короткий час.
